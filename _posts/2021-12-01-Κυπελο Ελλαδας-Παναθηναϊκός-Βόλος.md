---
layout: post
title: Τρίτη σερί νίκη και προβάδισμα πρόκρισης
subtitle: Ο Παναθηναϊκός επικράτησε 2-1 του Βόλου στο «Απ. Νικολαΐδης» για τη φάση των 16 του Κυπέλλου
cover-img: /assets/img/pao_volos1.jpg
thumbnail-img: /assets/img/pao-volos2.jpg
tags: [Βολος Παο]
comments: true
---
Article from Pao.gr.
Ο Παναθηναϊκός επικράτησε 2-1 του Βόλου στη Λεωφόρο, πανηγύρισε την τρίτη σερί νίκη του το τελευταίο δεκαήμερο και απέκτησε προβάδισμα πρόκρισης ενόψει της ρεβάνς που θα γίνει 
το Πανθεσσαλικό Στάδιο σε τρεις εβδομάδες.

[![goal1](http://img.youtube.com/vi/sXR5f-0grvc/0.jpg)](http://www.youtube.com/watch?v=sXR5f-0grvc)
sXR5f-0grvc

Οι Πράσινοι δεν κατόρθωσαν να πάρουν μια «καθαρή» νίκη δίχως να δεχτούν γκολ, όπως στόχευαν, ωστόσο έδειξαν ότι η πρόκριση στην προημιτελική φάση εξαρτάται απ’ τους ίδιους.

Ο Παναθηναϊκός μολονότι δεν ήταν απειλητικός στο ξεκίνημα του παιχνιδιού έδειξε διάθεση για να επιτεθεί και να κυνηγήσει το γκολ Εξαρχής έδειξε τα χαρακτηριστικά που διακρίνουν
εφέτος την ομάδα: πίεσε ψηλά στο γήπεδο τον αντίπαλο, πήρε την κατοχή της μπάλας, την κυκλοφόρησε καλά και τελικά έφτασε στο γκολ.


[![goal](https://www.youtube.com/watch?v=sXR5f-0grvc)](https://www.youtube.com/watch?v=sXR5f-0grvc)

Στο 25’ ο Κώτσιρας «έσκαψε» την μπάλα προς τον Παλάσιος, ο οποίος έπειτα από ένα αποτυχημένο διώξιμο της άμυνας του Βόλου, γύρισε ωραία προς τον Μακέντα, που έκανε καταπληκτική
κίνηση. Πήρε την μπάλα με πλάτη στο τέρμα, έκανε περιστροφή και σούταρε εύστοχα με το αριστερό «γράφοντας» με ωραίο τρόπο το 1-0. Ήταν το τέταρτο γκολ του Ιταλού φορ στα τελευταία τρία παιχνίδια και το 40ό συνολικά με τη φανέλα του Τριφυλλιού.


<a href="http://www.youtube.com/watch?feature=player_embedded&v=TizQ0AuYVvA
" target="_blank"><img src="http://img.youtube.com/vi/sXR5f-0grvc/0.jpg" 
alt="To proto goal" width="240" height="180" border="10" /></a>


Οι Πράσινοι θα μπορούσαν να σκοράρουν σε ακόμη δυο περιπτώσεις στο α’ αμίχρονο, αρχικά με τον Αϊτόρ στο 42’ που αστόχησε από πλεονεκτική θέση έπειτα από κλέψιμο και ατομική 
ενέργεια, και αμέσως μετά με κεφαλιά του Βέλεθ στο 43’ που κατέληξε λίγο άουτ.

Ο Παναθηναϊκός μπήκε με… φόρα στο β’ ημίχρονο και στο 51’ έφτασε στη επίτευξη ενός δεύτερου γκολ, αποτέλεσμα της πίεσης που άσκησε ο Αλεξανδρόπουλος. Ο 20χρονος διεθνής μέσος
έκλεψε την μπάλα απ’ τον Τσοκάνη, πάτησε περιοχή και «εκτέλεσε» εξαιρετικά στέλνοντας την μπάλα στα δίχτυα για το 2-0.

Γρήγορα όμως ο Βόλος βρήκε απάντηση και σκόραρε. Στο 56’ ο Φαν Βέερτ πάσαρε εξαιρετικά με τακουνάκι στον Φερνάντες, ο οποίος με τεχνικό πλασέ μέσα απ’ την περιοχή διαμόρφωσε το
τελικό 2-1. Ο Παναθηναϊκός πάντως, παρά το γεγονός ότι δεν ήταν εξίσου αποτελεσματικός και απειλητικός μετά το γκολ των Θεσσαλών, θα μπορούσε να πετύχει κι ένα τρίτο γκολ στο 81’
με θαυμάσια εκτέλεση φάουλ του Βιτάλ. Ωστόσο, ο Κότνικ απέκρουσε εντυπωσιακά, ενώ στη συνέχεια η μπάλα προσέκρουσε και στο δοκάρι προτού καταλήξει κόρνερ.

Παναθηναϊκός: Διούδης, Κώτσιρας, Βέλεθ, Σάρλια, Χουάνκαρ, Αλεξανδρόπουλος (90’ Μπουζούκης), Μαουρίσιο, Βιγιαφάνιες (69’ Ρούμπεν), Αϊτόρ (78’ Χατζηγιοβάνης), Παλάσιος (78’ Βιτάλ),
Μακέντα.

Βόλος: Κότνικ, Γκιουλέν, Φεράρι, Πουρίτα (46’ Ρομέρο), Ρίνερ, Τσοκάνης, Νίνης (74’ Σοάρες), Ρεγκατέν (82’ Ορός), Μπαρτόλο (46’ Φερνάντες), Τερεζίου (63’ Βοϊτκόβσκι), Φαν Βέερτ.
