---
layout: post
title: Κυριάρχησε αλλά δεν σκόραρε στο ντέρμπι
subtitle: Ο Παναθηναϊκός έπαιξε μονότερμα τον Ολυμπιακό στη Λεωφόρο αλλά έμεινε στο 0-0
cover-img: /assets/img/pao-oly2.jpg
thumbnail-img: /assets/img/pao-oly1.jpg
tags: [Παο, Ολυμπιακός]
comments: true
---
Article from Pao.gr.
Click [here](https://www.youtube.com/watch?v=aYeJpKDbQbY)  to watch the video. 
![parta](/assets/img/parta.jpg)
Το 131ο ντέρμπι του Παναθηναϊκού με τον Ολυμπιακό στα χρόνια της Α’ Εθνικής/Super League έληξε ισόπαλο χωρίς τέρματα (0-0). Το παιχνίδι ήταν ένας μονόλογος των 
Πρασίνων που κυριάρχησαν ολοκληρωτικά στο γήπεδο, ήταν σαφώς ανώτεροι απ’ τους αντίπαλούς τους, αλλά δεν μπόρεσαν να βρουν το γκολ που θα τους χάριζε τη νίκη.

Η ομάδα του Ιβάν Γιοβάνοβιτς επιβεβαίωσε στον αγωνιστικό χώρο της Λεωφόρου την πρόοδο και τη βελτίωση που έχει στο παιχνίδι της, όπως επίσης και τον φόβο που 
προκαλεί πλέον στους αντιπάλους. Ο παθητικός ρόλος του Ολυμπιακού, που προσάρμοσε το παιχνίδι του στο Τριφύλλι και προσπάθησε να αποφύγει με κάθε τρόπο την ήττα
παίζοντας μαζική άμυνα, δείχνει τι ακριβώς συνέβη στο ντέρμπι.

Το ματς άρχισε νευρικά και για τις δυο ομάδες που επέλεξαν τη δύναμη στο ξεκίνημα θέλοντας να επιβληθούν του αντιπάλου. Αυτό οδήγησε σε ένα παιχνίδι κέντρου, 
μονομαχιών σώμα με σώμα, μαρκαρισμάτων, αλλά και λαθών, ενώ οι αξιόλογες φάσεις ήταν ελάχιστες. Είναι ενδεικτικό ότι η πρώτη τελική στο ματς καταγράφηκε στο 29’
με σέντρα-σουτ του Αϊτόρ που κατέληξε άουτ.

Οι Πράσινοι είχαν τις προϋποθέσεις για να απειλήσουν και στο 32’ μετά απ’ το «άτσαλο» διώξιμο του Μπα, όμως το σουτ του Μαουρίσιο μέσα απ’ την περιοχή κατέληξε πολύ άουτ.
Ο Παναθηναϊκός δημιούργησε στο 41′ τη μεγαλύτερη ευκαιρία του όταν ο Χουάνκαρ έκανε εκπληκτική ντρίμπλα στον Λαλά, σέντραρε στην περιοχή αλλά ο Μακέντα με κεφαλιά 
έστειλε την μπάλα άουτ. Κατά το ίδιο διάστημα, οι παίκτες του Τριφυλλιού ήταν εξαιρετικά αποτελεσματικοί ανασταλτικά περιορίζοντας σε παθητικό ρόλο τους Ερυθρόλευκους
που δεν απείλησαν ούτε στιγμή…

Στο ίδιο μοτίβο παίχθηκε το ματς και στο β’ ημίχρονο. Ο Ιβάν Γιοβάνοβιτς χρησιμοποίησε τον Ιωαννίδη αντί του Μακέντα και οι Πράσινοι πήραν ολοκληρωτικά τον έλεγχο 
κλείνοντας τον Ολυμπιακό στο μισό γήπεδο. Παρά την κυκλοφορία της μπάλας και την πίεση των παικτών του Τριφυλλιού, η μαζική άμυνα των Πειραιωτών δεν επέτρεψε, ούτε 
να παιχτεί ποδόσφαιρο, ούτε και να δημιουργηθούν καλές προϋπόθεσεις για γκολ.

Όσο περνούσε η ώρα, η υπεροχή του Παναθηναϊκού γινόταν ολοένα πιο ολοκληρωτική, με τον Ολυμπιακό να παίζει πίσω απ’ την μπάλα προσπαθώντας μονίμως να αποτρέψει ό,τι
καλό έφτιαχναν οι Πράσινοι, που όμως όσο κι αν προσπάθησαν, δεν μπόρεσαν να φτάσουν στο πολυποπόθητο γκολ. Στο 74′ ο Βιγιαφάνιες σούταρε άουτ, στο 80′ ο Βατσλίκ έδιωξε
σε κόρνερ την κεφαλιά του Ιωαννίδη που κόντραρε και στον Μπα και στο 80′ ο Παλάσιος σούταρε ξανά άουτ.

Το ματς έληξε στο 0-0 αλλά οι τελικές προσπάθειες (7-1), τα κόρνερ (6-0), τα οφσάιντ (5-0) και η κατοχή της μπάλας που ήταν στο 58-42% καταδεικνύουν πως στο ντέρμπι
κυρίαρχος ήταν ο Παναθηναϊκός.

Παναθηναϊκός: Μπρινιόλι, Κώτσιρας, Χουάνκαρ, Βέλεθ, Σένκεφελντ, Ρούμπεν, Μαουρίσιο (81’ Αλεξανδρόπουλος), Βιγιαφάνιες, Παλάσιος, Αϊτόρ (66’ Βιτάλ), Μακέντα (46’ Ιωαννίδης).

Ολυμπιακός: Βατσλίκ, Μανωλάς, Παπασταθόπουλος, Μπα, Λαλά (66’ Καρμπόβνικ), Ρέαμπτσιουκ, Εμβιλά, Καμαρά, Μασούρας (58’ Βαλμπουενά), Ρόνι Λόπες (46’ Ελ Αραμπί), Τικίνιο (85’ Βρουσάι).
