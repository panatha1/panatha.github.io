---
layout: post
title: Πικρή και άδικη ήττα με διαιτησία από άλλες εποχές
subtitle: Ο Παναθηναϊκός ηττήθηκε στο Ηράκλειο απ' τον ΟΦΗ με 3-2 έχοντας απέναντί του την εχθρική διαιτησία του Καραντώνη
cover-img: /assets/img/ofi-pao-1.jpg
thumbnail-img: /assets/img/ofi-pao-1.jpg
tags: [Παο ΟΦΗ]
comments: true
---
Article from Pao.gr.
Click [here](https://www.youtube.com/watch?v=j3QrKw63x6c)  to watch the video. 
Ο Παναθηναϊκός γνώρισε μια πικρή, σκληρή αλλά και άδικη ήττα στο Ηράκλειο απ’ τον ΟΦΗ με 3-2 με ανατροπή (από 1-2) για την 21η αγωνιστική της Super League Interwetten.
Οι Πράσινοι, πέραν απ’ τον αξιόμαχο ΟΦΗ, βρήκαν απέναντί τους μια τουλάχιστον εχθρική διαιτησία απ’ τον Καραντώνη και την υπόλοιπη διαιτητική ομάδα, που ουσιαστικά 
καθόρισε την τελική έκβαση του αγώνα καθώς στέρησε απ’ το Τριφύλλι τη δυνατότητα να παίξει ένα ματς επί ίσοις όροις. Η διαιτησία του Καραντώνη θύμισε παλιές «μαύρες»
ημέρες του ελληνικού ποδοσφαίρου…

Ο ΟΦΗ προσπάθησε να αιφνιδιάσει τον Παναθηναϊκό στο ξεκίνημα του ματς καθώς απείλησε μόλις στο 3’. Ο Λάμπρου πάσαρε προς τον Τοράλ, ο οποίος βγήκε τετ α τετ με τον
Μπρινιόλι που αντέδρασε εξαιρετικά κι απομάκρυνε τον κίνδυνο με τα πόδια. Το παιχνίδι ισορρόπησε, ο Παναθηναϊκός πήρε τον έλεγχο και ευτύχησε να προηγηθεί στο σκορ
στο 18’. Ο Παλάσιος έβγαλε επικίνδυνη σέντρα απ’ τα δεξιά και ο Μεγιάδο στην προσπάθειά του να απομακρύνει έστειλε την μπάλα στα δίχτυα της ομάδας του για το 0-1.

Άμεση όμως ήταν η απάντηση των γηπεδούχων που ισοφάρισαν στο 24’. Ο Λάμπρου εκτέλεσε το φάουλ, η μπάλα έφτασε στον αφύλαχτο Σελίμοβιτς, ο οποίος με σουτ από κοντά 
ισοφάρισε (1-1). Οι Πράσινοι διαμαρτυρήθηκαν έντονα για οφσάιντ του Ντουρμισάι, ο οποίος ήταν ακάλυπτος και έκρυβε το οπτικό πεδίο του Μπρινιόλι. Ο διαιτητής Καραντώνης 
ειδοποιήθηκε απ’ τον VAR για να δει τη φάση, αλλά τελικά δεν άλλαξε την αρχική του απόφαση.

Το παιχνίδι άνοιξε στη συνέχεια, ο ρυθμός έγινε γρήγορος χωρίς όμως μεγάλες φάσεις μέχρι το 42’. Σε εκείνο το σημείο ο Χουάνκαρ πίεσε κι έκλεψε την μπάλα απ’ τον Σελίμοβιτς.
Ο Ισπανός ντρίμπλαρε τον αντίπαλό του, έκανε την παράλληλη πάσα προς τον επερχόμενο Παλάσιος, ο οποίος από κοντά «έγραψε» το 1-2.

Το Τριφύλλι δημιούργησε προϋποθέσεις για να σκοράρει και στο 45’ αλλά το σουτ του Χουάνκαρ δεν βρήκε στόχο με αποτέλεσμα το ημίχρονο να τελειώσει χωρίς να αλλάξει το σκορ.
Οι Πράσινοι μπήκαν απειλητικά και στο δεύτερο ημίχρονο με τον Βιγιαφάνιες να απειλεί στο 48’ με δυνατό σουτ μέσα απ’ την περιοχή. Ωστόσο ο Βάτερμαν απέκρουσε σε κόρνερ με 
δυσκολία, ενώ μέσα σε ένα λεπτό στο διάστημα 70’-71’ ο Παναθηναϊκός είχε τρεις σημαντικές φάσεις: στο 70’ ένα δυνατό σουτ του Βιτάλ αποκρούστηκε απ’ τον Βιτάλ, στην εξέλιξη 
της φάσης έπειτα απ’ την εκτέλεση κόρνερ του Βιγιαφάνιες ο Βέλεθ «σημάδεψε» το δοκάρι και ξανά, στο αμέσως επόμενο κόρνερ, ο Ισπανός στόπερ απείλησε με κεφαλιά.

Οι αριθμητικές ισορροπίες άλλαξαν στο 73’ καθώς ο Καραντώνης, που φάνηκε να βρίσκεται σε σύγχυση, τιμώρησε με δεύτερη κίτρινη τον Βιγιαφάνιες (αρχικά έδειξε στον 
Ρούμπεν κάρτα, την οποία πήρε πίσω) σε μια φάση για την οποία οι Πράσινοι διαμαρτυρήθηκαν έντονα στον διαιτητή καθώς δεν υπήρξε καν φάουλ! Αυτή η φάση καθόρισε την 
έκβαση της αναμέτρησης…

Ο ΟΦΗ, παίζοντας πλέον με παίκτη παραπάνω, βρήκε το γκολ της ισοφάρισης στο 85’ με κεφαλιά του Φελίπε έπειτα από σέντρα του Ουές. Στις καθυστερήσεις ο Ιωαννίδης 
είχε την ευκαιρία να σκοράρει αλλά το τελείωμά του ήταν άστοχο, ενώ ο ΟΦΗ απάντησε με σημαντική φάση καθώς το δυνατό σουτ του Ντε Γκουζμάν «έξυσε» το οριζόντιο δοκάρι 
του Μπρινιόλι.

Τελικά ο ΟΦΗ πέτυχε το νικητήριο γκολ στο 95’ με κεφαλιά του Τσιλιανίδη έπειτα από σέντρα του Ντε Γκουζμάν. Ωστόσο στο ξεκίνημα της φάσης έχει προηγηθεί επιθετικό φάουλ
του Τοράλ στον Χουάνκαρ, το οποίο δεν «είδε» ούτε ο βοηθός μπροστά στον οποίο έγινε η φάση, ούτε ο Καραντώνης, ούτε όμως και ο VAR!

ΟΦΗ: Βάτερμαν, Μαρινάκης (69’ Ουές), Σελίμοβιτς, Βούρος, Μπαλογιάννης, Τοράλ, Μεγιάδο (59’ Τσιλιανίδης), Γκαγιέχος. Νέιρα (85’ Φαν Ντάινεν), Λάμπρου (69’ Ντε Γκουζμάν),
Ντουρμισάι (59’ Φελίπε).

Παναθηναϊκός: Μπρινιόλι, Χουάνκαρ, Βέλεθ, Σένκεφελντ, Σάντσες, Ρούμπεν, Μαουρίσιο (60’ Αλεξανδρόπουλος), Βιγιαφάνιες, Βιτάλ (88’ Λούντκβιστ), Παλάσιος (69’ Αϊτόρ), 
Καρλίτος (69’ Ιωαννίδης).
