---
layout: post
title: Τα λάθη έφεραν την ήττα
subtitle: Ο Παναθηναϊκός ηττήθηκε 3-1 στο Πανθεσσαλικό απ' τον Βόλο εξαιτίας δικών του σφαλμάτων αλλά και του διαιτητή Χίγκλερ
cover-img: /assets/img/volos_pao0109_2.jpg
thumbnail-img: /assets/img/volos_pao0109_1.jpg
tags: [Βολος, Παο]
comments: true
---
Article from Pao.gr.
Click [here](https://www.youtube.com/watch?v=1gKb4dx7qsA)  to watch the video. 
Ο Παναθηναϊκός αδίκησε τον εαυτό του στο Πανθεσσαλικό, αδικήθηκε απ’ τον Ολλανδό διαιτητή Χίγκλερ και ηττήθηκε με 3-1 απ’ τον Βόλο. Οι Πράσινοι που ήταν ανώτεροι για 33 λεπτά χάνοντας σωρεία ευκαιριών για να καθαρίσουν από νωρίς το ματς, υπέπεσαν σε παιδαριώδη λάθη και δέχθηκαν τρία «φτηνά» γκολ, ενώ καταλυτικό ρόλο έπαιξε και η κατάφοραάδικη αποβολή του Σάντσες στο 44’. Το Τριφύλλι γνώρισε την ήττα στη Super League Interwetten για πρώτη φορά έπειτα από τρεις σερί νίκες με 2-0.

Το παιχνίδι άρχισε με επιθετικό μονόλογο του Παναθηναϊκού που κυριάρχησε ολοκληρωτικά στο γήπεδο απ’ το πρώτο λεπτό. Οι επιθέσεις των Πρασίνων γίνονταν κατά κύματα και οι ευκαιρίες που δημιούργησε το Τριφύλλι ήταν πολλές και καλές. Η αρχή έγινε στο 4’ με κεφαλιά του Βέλεθ που κατέληξε άουτ έπειτα από εκτέλεση φάουλ του Λούντκβιστ.

Στο 8’ ο Παλάσιος έκανε ωραία ατομική προσπάθεια κι επιχείρησε σέντρα-σουτ. Η μπάλα πήρε φάλτσα, ο Κότνικ με υπερένταση την έστειλε και στο οριζόντιο δοκάρι. Στο ίδιο λεπτό ο Μακέντα ξεμαρκαρίστηκε ωραία, έπιασε το συρτό σουτ αλλά η μπάλα προσέκρουσε σε πόδι αμυντικού προτού καταλήξει στη γωνία του Κότνικ, ενώ στο 15’ 
το Τριφύλλι απείλησε ξανά αλλά η μπάλα κατέληξε κόρνερ έπειτα από εκπληκτική ατομική ενέργεια και σουτ του Παλάσιος.

Ο καταιγισμός τελικών προσπαθειών-ευκαιριών συνεχίστηκε για τον Παναθηναϊκό, που στο 19’ είχε ένα καλό σουτ του Αϊτόρ, το οποίο απέκρουσε σε κόρνερ ο Κότνικ.
Στο 20’ το σουτ του Σάντσες ανακόπηκε την τελευταία στιγμή απ’ τον Τσοκάνη, στο 22’ η κεφαλιά του Βέλεθ έφυγε άουτ, στο 24’ η νέα κεφαλιά του Μακέντα, έπειτα 
από ασίστ του Βιγιαφάνιες, κατέληξε στον Κότνικ, το φαλτσαριστό σουτ του Λούντκβιστ στο 28’ ήταν άστοχο, ενώ το δυνατό βολέ του Αϊτόρ μέσα απ’ την περιοχή στο 
30’, μετά από τη σέντρα του Σάντσες, καταλήγει στο εξωτερικό δίχτυ.

Ωστόσο, κόντρα στη ροή του αγώνα κι έπειτα από ένα λάθος των Πρασίνων, ο Βόλος βρήκε αναπάντεχα το γκολ στην πρώτη του τελική on target στο 34’. Ο Κώτσιρας γύρισε 
αδύναμα την μπάλα προς τον Μπρινιόλι, ο Φαν Βέερτ «διάβασε» τη φάση, κινήθηκε γρήγορα, πρόλαβε τον Μπρινιόλι και πλάσαρε σε άδειο τέρμα από πλάγια θέση για το 1-0.

Ο Παναθηναϊκός προσπάθησε να απαντήσει άμεσα και στο 36’ έχασε τεράστια ευκαιρία με τον Μακέντα. Ο Αϊτόρ σέντραρε από δεξιά, ο Κότνικ έκανε λανθασμένη έξοδο, αλλά 
ο Μακέντα υπό την πίεση των αμυντικών του Βόλου δεν μπόρεσε να στείλει την μπάλα στα δίχτυα με διπλή προσπάθεια. Το Τριφύλλι είχε άλλη μια τελική προσπάθεια στο 41’ 
με κεφαλιά του Λούντκβιστ μετά από σέντρα του Κώτσιρα αλλά η μπάλα κατέληξε άουτ. 

Οι Πράσινοι όχι μόνο δεν βρήκαν το γκολ που άξιζαν βάσει εικόνας στο γήπεδο αλλά έμειναν και με παίκτη λιγότερο λόγω άδικης αποβολής του Σάντσες στο 44’. 
Ο Αργεντινός του Τριφυλλιού σε μονομαχία με τον Μπαριέντος, ο οποίος μάλιστα πήγε πιο επικίνδυνα στη διεκδίκηση της μπάλας με τα δύο πόδια, τιμωρήθηκε αδικαιολόγητα με
απευθείας κόκκινη κάρτα απ’ τον Ολλανδό διαιτητή Ντένις Χίγκλερ σε μια φάση που δεν ήταν ούτε για κίτρινη…

Το δεύτερο ημίχρονο άρχισε με αλλαγή για τον Παναθηναϊκό με τον Χατζηθεοδωρίδη να περνάει στη θέση του Λούντκβιστ. Οι Πράσινοι επιχείρησαν να ισορροπήσουν 
μεταξύ αποτελεσματικής άμυνας και επιθετικότητας προκειμένου να ισοφαρίσουν δίχως όμως και να απειληθούν, αλλά το αριθμητικό μειονέκτημα έκανε δύσκολο το έργο τους.

Και πάλι από λάθος των Πρασίνων ο Βόλος απείλησε. Στο 60’ ο Μπρινιόλι δεν εκτίμησε καλά τη φάση κι έχασε την μπάλα απ’ τον Φαν Βέερτ, ο οποίος δεν μπόρεσε 
να πλασάρει εύστοχα από πλάγια θέση με τον Βέλεθ να απομακρύνει, ενώ στο 63’ η θεσσαλική ομάδα εκ νέου απείλησε με απευθείας εκτέλεση φάουλ του Ρεγκατέν. 
Ωστόσο ο Μπρινιόλι αντέδρασε εξαιρετικά και απέκρουσε εντυπωσιακά σε κόρνερ.

Στο 72’ ξανά ο Ιταλός απέκρουσε ενστικτωδώς την μπάλα προ του Γκιουλέν κι αφού προηγουμένως ο Βόλος είχε δοκάρι σε κεφαλιά του Τσοκάνη. Δεν μπόρεσε όμως να 
αποτρέψει το δεύτερο γκολ του Βόλου και του Φαν Βέερτ στο 76’. Ο Μπαρτόλο σέντραρε απ’ τα αριστερά, η μπάλα κόντραρε στο πόδι του Κώτσιρα κι ο Ολλανδός φορ του Βόλου, 
ο οποίος έκανε κίνηση ανάμεσα σε Βέλεθ και Σένκεφελντ, με «τσίμπημα» της μπάλας από δύσκολη θέση πέτυχε το 2-0.

Ο Παναθηναϊκός προσπάθησε να σκοράρει στο 82’ με τον Παλάσιος, έπειτα από γύρισμα του Κώτσιρα, αλλά το σουτ του Αργεντινού κόντραρε στον Γκιουλέν που απομάκρυνε. 
Τελικά ο Παλάσιος μείωσε για τον Παναθηναϊκό σε 2-1 στο 93’ με εύστοχη εκτέλεση πέναλτι, έπειτα από ανατροπή του Χατζηθεοδωρίδη απ’ τον Φεράρι. Οι Πράσινοι βγήκαν 
όλοι στην επίθεση κυνηγώντας την ισοφάριση και στο 95’ ο Ορόζ εκμεταλλεύτηκε νέο λάθος του Τριφυλλιού. Ο Μπρινιόλι έκανε έξοδο μακριά απ’ την περιοχή του, δεν πρόλαβε 
την μπάλα και ο Ορόζ με μακρινό πλασέ διαμόρφωσε το τελικό 3-1.

Βόλος: Κότνικ, Φεράρι, Ρομέρο, Γκουλέν, Πουρίτα (54’ Μπαρτόλο), Μπαριέντος (69’ Σοάρες), Τσοκάνης, Ρεγκατέν (85’ Τερεζίου), Φερνάντες, Ορόζ, Φαν Βέερτ.
Παναθηναϊκός: Μπρινιόλι, Σάντσες, Κώτσιρας, Σένκεφελντ, Βέλεθ, Αλεξανδρόπουλος, Λούντκβιστ (46’ Χατζηθεοδωρίδης), Βιγιαφάνιες (84’ Ρούμπεν), Αϊτόρ (70’ Βιτάλ), Παλάσιος,Μακέντα (69’ Ιωαννίδης).
