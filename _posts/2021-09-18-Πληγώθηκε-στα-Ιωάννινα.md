---
layout: post
title: Πληγώθηκε στα Ιωάννινα
subtitle: Ο Παναθηναϊκός γνώρισε την πρώτη ήττα του στο πρωτάθλημα από τον ΠΑΣ Γιάννινα με 1-0
cover-img: /assets/img/pao_apolon.jpg
thumbnail-img: /assets/img/parta.jpg   
gh-badge: [star, fork, follow]
tags: [pao, win, goal, pas]
comments: true
---
Article from Pao.gr 
Μια εβδομάδα μετά την εντυπωσιακή πρεμιέρα του στο πρωτάθλημα με 4-0 επί του Απόλλωνα Σμύρνης, ο Παναθηναϊκός πληγώθηκε στα Ιωάννινα από τον ΠΑΣ. Οι Πράσινοι ηττήθηκαν 1-0 και γνώρισαν την πρώτη τους ήττα στη Super League Interwetten.

Οι γηπεδούχοι προηγήθηκαν νωρίς στο σκορ με ένα τεχνικό σουτ του Γκαρντάβσκι και στη συνέχεια αμύνθηκαν αποτελεσματικά απέναντι σε έναν Παναθηναϊκό που προσπάθησε πολύ στο γήπεδο, είχε συντριπτικά υπέρ του την κατοχή της μπάλας (74-26%), δημιούργησε μερικές καλές φάσεις αλλά δεν ήταν αποτελεσματικός και δεν είχε υπομονή στο παιχνίδι του με αποτέλεσμα να ηττηθεί για έκτο σερί ματς στα Ιωάννινα (πρωτάθλημα και Κύπελλο)!

Ο ΠΑΣ Γιάννινα κατόρθωσε να αιφνιδιάσει τον Παναθηναϊκό στα πρώτα λεπτά και απείλησε στο 2’ με τον Πέερσμαν έπειτα από εκτέλεση κόρνερ. Ωστόσο, με παρέμβαση του Σάρλια ο κίνδυνος απομακρύνθηκε. Δεν συνέβη όμως το ίδιο και στο 5’, οπότε οι γηπεδούχοι άνοιξαν το σκορ (1-0). Ο Περέα υποδέχθηκε την μπάλα και πάσαρε προς τον επερχόμενο Γκαρντάβσκι, ο οποίος έπιασε στην κίνηση ένα φαλτσαριστό ψηλοκρεμαστό σουτ στέλνοντας την μπάλα στα δίχτυα του Διούδη.

Το Τριφύλλι πήρε τον έλεγχο του παιχνιδιού, κυκλοφόρησε την μπάλα στο γήπεδο αλλά δυσκολεύτηκε να διασπάσει τη ζώνη άμυνας του ΠΑΣ. Το κατάφερε στο 42’ με γρήγορη εναλλαγή της μπάλας μεταξύ Μαουρίσιο, Καρλίτος και Χουάνκαρ, οποίος σέντραρε συρτά αλλά το πλασέ του Αϊτόρ πέρασε λίγο άουτ. Πριν από το φινάλε του ημιχρόνου (45’+2’) απείλησε και ο ΠΑΣ Γιάννινα με τον Περέα που προσπάθησε να σκοράρει με προβολή αλλά η μπάλα πέρασε δίπλα από το δοκάρι.

Από το ξεκίνημα του β’ ημιχρόνου ο Παναθηναϊκός πήρε και πάλι την κατοχή της μπάλας και προσπάθησε να χτίσει τις προϋποθέσεις για να φτάσει στο γκολ. Απείλησε στο 54’ με εκτέλεση φάουλ του Λούντκβιστ, που κατέληξε λίγο άουτ κι είχε μια καλή στιγμή στο 78’ σε συνεργασία Παλάσιος και Βιτάλ και σουτ του Βραζιλιάνου που μπλόκαρε ο Λοντίγκιν.

Η πίεση συνεχίστηκε από τους Πράσινους που λίγο έλειψε να σκοράρουν με αυτογκόλ του Κάργα στο 85’ από καλή σέντρα του Χατζηγιοβάνη, ο οποίος στο 90’ δημιούργησε και πάλι συνθήκες για γκολ αλλά η κεφαλιά του Μακέντα δεν βρήκε στόχο. Στο μεσοδιάστημα (63’) ο ΠΑΣ έγινε απειλητικός μόλις μια φορά με τον Περέα να πατάει στην περιοχή του Παναθηναϊκού υπό τη στενή πίεση του Βέλεθ και να σουτάρει με δύναμη. Ο Διούδης όμως απέκρουσε. Το σφύριγμα της λήξης από τον διαιτητή Παπαδόπουλο βρήκε τους Πράσινους να χάνουν για πρώτη φορά στο πρωτάθλημα.

ΠΑΣ Γιάννινα: Λοντίγκιν, Σάλιακας, Πέερσμαν, Εραμούσπε, Κάργας, Καραχάλιος (70’ Σιόντης), Ντομίνγκεθ, Γκαρντάβσκι, Σνάιντερ, Περέα, Κόντε (43’ Μορέιρα, 86′ Μιλιντσεάνου).

Παναθηναϊκός: Διούδης, Κώτσιρας, Χουάνκαρ, Βέλεθ, Σάρλια, Ρούμπεν, Μαουρίσιο (69’ Βιγιαφάνιες), Αϊτόρ (69’ Παλάσιος), Βιτάλ (79’ Χατζηγιοβάνης), Λούντκβιστ (56’ Ιωαννίδης), Καρλίτος (79’ Μακέντα).
