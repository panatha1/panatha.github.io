---
layout: post
title: Σούπερ Παναθηναϊκός!
subtitle: Το Τριφύλλι, παρά τις απουσίες, έπαιξε καλό ποδόσφαιρο και κυριάρχησε ολοκληρωτικά του Άρη με γκολ των Παλάσιος και Αϊτόρ
cover-img: /assets/img/pao-aris-1.jpg
thumbnail-img: /assets/img/pao-aris-2.jpg
tags: [Παο, Γιαννινα]
comments: true
---
Article from Pao.gr.
Click [here](https://www.youtube.com/watch?v=ZCXEJpZn5pI)  to watch the video.
Ιδανικά άρχισε το 2022 για τον Παναθηναϊκό! Οι Πράσινοι, παρά τις πολλές και σημαντικές απουσίες, ήταν εξαιρετικοί, κυριάρχησαν ολοκληρωτικά του Άρη και με τα γκολ του Παλάσιος και του Αϊτόρ έφτασαν σε μια πολύτιμη νίκη με 2-0 που τους επανέφερε στην πρώτη τετράδα της Super League Interwetten έχοντας κι ένα ματς λιγότερο καθώς εκκρεμεί η αναμέτρηση με τον Απόλλωνα.

Το Τριφύλλι επικράτησε για τρίτο σερί ματς στο πρωτάθλημα και τέταρτο στο «Απ. Νικολαΐδης» με 2-0, μετά τις νίκες επί του Παναιτωλικού, του Ατρόμητου και του ΠΑΣ Γιάννινα, ενώ διατήρησε το μηδέν στην άμυνα για τέταρτο συνεχόμενο παιχνίδι, συμπεριλαμβανομένου και του 0-0 στο Πανθεσσαλικό με τον Βόλο για το Κύπελλο Ελλάδας.

Ο Παναθηναϊκός άρχισε με ορμή το παιχνίδι και με διάθεση για να κυνηγήσει από νωρίς το γκολ. Κι αφού είχε στο 5’ την πρώτη τελική προσπάθεια με το σουτ του Βιγιαφάνιες που δεν βρήκε στόχο, άνοιξε το σκορ προτού συμπληρωθεί το πρώτο τέταρτο στο ματς. Στο 14’ ο Χουάνκαρ κινήθηκε ωραία απ’ τα αριστερά κι έβγαλε εξαιρετική σέντρα στην καρδιά της άμυνας του Άρη. Εκεί ο Αϊτόρ με εκπληκτικό κατέβασμα της μπάλας, ουσιαστικά έβγαλε ασίστ για τον Παλάσιος, ο οποίος αρχικά νικήθηκε απ’ τον Κουέστα αλλά πήρε το ριμπάουντ και με δεύτερη προσπάθεια πλάσαρε εύστοχα για το 1-0 σκοράροντας για τρίτη φορά στο πρωτάθλημα.

Οι Πράσινοι διατήρησαν τον έλεγχο του παιχνιδιού και μέχρι το τέλος του ημιχρόνου δημιούργησαν τις προϋποθέσεις για δεύτερο γκολ σε άλλες τρεις περιπτώσεις. Στο 27’ ο Αϊτόρ έκλεψε την μπάλα, πάσαρε προς τον Παλάσιος, ο οποίος σέντραρε στον Μακέντα που σούταρε στην κίνηση άουτ.

Στο 36’, έπειτα από εκτέλεση φάουλ του Αϊτόρ, ο Λούντκβιστ απείλησε με γυριστή κεφαλιά τον Κουέστα που όμως απέκρουσε, ενώ στο 37’ και πάλι όλα ξεκίνησαν απ’ τον Αϊτόρ, ο οποίος επιχείρησε σέντρα-σουτ αναγκάζοντας ξανά τον Κουέστα σε δύσκολη επέμβαση. Στην εξέλιξη της φάσης ο Παλάσιος επιχείρησε να εκτελέσει από κοντά με δυνατό σουτ αλλά έστειλε την μπάλα λίγο άουτ.

Κόντρα στη ροή του αγώνα ο Άρης λίγο έλειψε να σκοράρει όταν η κεφαλιά του Μπεναλουάν κατέληξε στο οριζόντιο δοκάρι του Μπρινιόλι στο 40’. Εν τελει, το ημίχρονο έληξε στο 1-0 υπέρ του Τριφυλλιού που είχε συντριπτικά υπέρ του τις τελικές προσπάθειες με 7-1.

Οι Πράσινοι άρχισαν εξίσου δυναμικά και το δεύτερο ημίχρονο χάνοντας δύο σημαντικές ευκαιρίες για να αποκτήσουν ξεκάθαρο προβάδισμα. Στο 48’ ο Λούντκβιστ εκτέλεσε φάουλ στο πίσω δοκάρι, εκεί όπου Σένκεφελντ με το κεφάλι και ο Βέλεθ με το πόδι δεν μπόρεσαν να στείλουν την μπάλα στα δίχτυα, ενώ στο 50’ ο Αϊτόρ έκανε καταπληκτική περιστροφή με το σώμα του έξω απ’ τη μεγάλη περιοχή αλλά το συρτό σουτ που έπιασε, χτύπησε στη ρίζα του αριστερού δοκαριού του Κουέστα.

Η ολοκληρωτική κυριαρχία του Παναθηναϊκού στο γήπεδο σφραγίστηκε μ’ ένα δεύτερο γκολ στο 83’. Αυτή τη φορά ο Παλάσιος έγινε ο πασέρ κι ο Αϊτόρ ο σκόρερ αντιστρέφοντας τους ρόλους του πρώτου γκολ. Ο Αργεντινός είδε την κάθετη κίνηση και γέμισε εξαιρετικά προς τον Ισπανό, ο οποίος με πλασέ έστειλε την μπάλα στα δίχτυα του Άρη διαμορφώνοντας το τελικό 2-0, κι αφού η μπάλα βρήκε και στο πόδι του Σούντγκρεν παίρνοντας ύψος. Ήταν το πρώτο τέρμα του Αϊτόρ στο εφετινό πρωτάθλημα και το τέταρτο συνολικά με τη φανέλα του Τριφυλλιού.

Οι Πράσινοι, που τελειώσαν το ματς με 12 τελικές αντί μόλις 2 του Άρη, θα μπορούσαν να έχουν πετύχει κι ένα τρίτο γκολ είτε στο 88’ με το σουτ του Παλάσιος που κατέληξε άουτ, είτε στο 93’ με την προσπάθεια του Χατζηθεοδωρίδη που απετράπη απ’ τον Κουέστα.

Παναθηναϊκός: Μπρινιόλι, Σάντσες, Χουάνκαρ (85’ Κώτσιρας) Σένκεφελντ, Βέλεθ, Αλεξανδρόπουλος, Βιγιαφάνιες, Λούντκβιστ (85’ Βιτάλ), Αϊτόρ, Παλάσιος (92’ Χατζηθεοδωρίδης), Μακέντα (79’ Ιωαννίδης).

Άρης: Κούεστα, Σούντγκρεν (85’ Σάκιτς), Γκάνεα (53’ Μπερτόλιο), Μπεναλουάν, Μπράμπετς, Τζέκο, Σάσα, Εντιαγέ (85’ Χαΐροβιτς), Λούμορ, Ιτούρμπε (62’ Μάνος), Λόπεθ.
