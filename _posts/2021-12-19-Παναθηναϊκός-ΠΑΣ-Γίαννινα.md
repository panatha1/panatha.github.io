---
layout: post
title: Κυρίαρχος στη Λεωφόρο!
subtitle: Ο Παναθηναϊκός ήταν ανώτερος και επικράτησε 2-0 του ΠΑΣ Γιάννινα
cover-img: /assets/img/pao-pas1.jpg
thumbnail-img: /assets/img/pao-pas2.jpg
ags: [Παο, Γιαννινα]
comments: true
---
Article from Pao.gr.
Click [here](https://www.youtube.com/watch?v=ZCXEJpZn5pI)  to watch the video
Ο Παναθηναϊκός κυριάρχησε στο γήπεδο της Λεωφόρου του ΠΑΣ Γιάννινα και πανηγύρισε μια πανάξια και συνάμα σημαντική νίκη με 2-0 που τον φέρνει στην πρώτη τετράδα της Super League
Ιnterwetten έχοντας κι ένα ματς λιγότερο. Με σκόρερ τους Μαουσίσιο και Σάντσες το Τριφύλλι έκλεισε ιδανικά τις υποχρεώσεις του στο «Απ. Νικολαΐδης» για το πρωτάθλημα και 
πλέον στοχεύει στην πρόκριση επί του Βόλου για το Κύπελλο την ερχόμενη Πέμπτη για να ολοκληρώσει όπως πρέπει το 2021.

Οι Πράσινοι είχαν τον απόλυτο έλεγχο του αγώνα, είχαν συντριπτικά υπέρ τους την κατοχή της μπάλας (69-31%), είχαν καθαρό μυαλό και ηρεμία στο παιχνίδι τους, ήταν αποτελεσματικοί 
σε επίθεση και άμυνα και πήραν μια δίκαιη νίκη. Εκτός των άλλων, πολύ σημαντική ήταν και η επιστροφή στο αρχικό σχήμα του Σένκεφελντ, ο οποίος πήρε φανέλα βασικού για πρώτη φορά
μετά το ματς με τον Άρη στις 12 Μαΐου 2021.

Ο Παναθηναϊκός άρχισε το παιχνίδι δυναμικά ασκώντας μεγάλη πίεση πολύ ψηλά στο γήπεδο με στόχο να μπλοκάρει την ανάπτυξη του ΠΑΣ Γιάννινα, να κλέψει μπάλες και να απειλήσει. 
Μάλιστα μόλις στο 2′ ο Αϊτόρ πάτησε την αντίπαλη περιοχή, σούταρε αλλά η μπάλα κόντραρε στο πόδι του Κάργα και κατέληξε κόρνερ.

Η πίεση συνεχίστηκε από την πλευρά των Πρασίνων, οι οποίοι είχαν την κυκλοφορία της μπάλας δίχως όμως να μπορέσουν να διασπάσουν το αμυντικό τείχος των φιλοξενούμενων. Το σουτ
του Μαουρίσιο στο 10′ έπειτα απ’ το τακουνάκι του Παλάσιος κατέληξε στην αγκαλιά του Λοντίγκιν, ενώ το φάουλ του Βραζιλιάνου στο 19′ ήταν άστοχο.

Πέραν αυτών, το Τριφύλλι είχε να αντιμετωπίσει και το σκληρό παιχνίδι των παικτών του ΠΑΣ Γιάννινα, που στο 23′ έπρεπε να μείνει με δέκα. Ωστόσο, ο διαιτητής Τζήλος «χάρισε» 
δεύτερη κίτρινη κάρτα στον Σάλιακα για εσκεμμένο μαρκάρισμα στον Παλάσιος. Παρά  την υπεροχή τού Παναθηναϊκού, ο ΠΑΣ Γιάννινα άγγιξε το γκολ στο 43′ με ωραία εκτέλεση φάουλ
του Σάλιακα που «σημάδεψε» το αριστερό δοκάρι του Μπρινιόλι.

Video  Αγωνα
[![Watch the Video](http://img.youtube.com/vi/ZCXEJpZn5pI/0.jpg)](http://www.youtube.com/watch?v=ZCXEJpZn5pI)

Το δεύτερο ημίχρονο άρχισε με τον Παναθηναϊκό να διατηρεί την ηρεμία στο παιχνίδι του ψάχνοντας ορθολογικά τον δρόμο προς τα δίχτυα. Και δικαιώθηκε όταν στο 54′ ο Βιγιαφάνιες
άνοιξε εξαιρετικά την μπάλα προς τον Χουάνκαρ, ο οποίος έκανε επέλαση απ’ τα αριστερά και σέντραρε στην καρδιά της άμυνας του ΠΑΣ Γιάννινα, εκεί όπου ο μαρκαρισμένος από δύο 
αντιπάλους Μαουρίσιο κυριάρχησε στον αέρα και με δυνατή κεφαλιά άνοιξε το σκορ. Ήταν το τέταρτο γκολ του Βραζιλιάνου στο πρωτάθλημα που είναι δεύτερος σκόρερ της ομάδας εφέτος.

Οι Πράσινοι όμως δεν περιορίστηκαν σ’ αυτό το γκολ αλλά έψαξαν κι ένα δεύτερο προκειμένου να… ασφαλίσουν τη νίκη και το τρίποντο. Και το βρήκαν στο 69′ και πάλι με εμπνευστή 
τον Βιγιαφάνιες. Ο Αργεντινός χαφ εκτέλεσε με ακρίβεια το φάουλ προς την περιοχή του ΠΑΣ κι ο Σάντσες με ωραία κεφαλιά έστειλε την μπάλα στην απέναντι γωνία του Λοντίγκιν,
σκόραρε για πρώτη φορά με τη φανέλα του Παναθηναϊκού και διαμόρφωσε το τελικό 2-0.

Παναθηναϊκός: Μπρινιόλι, Χουάνκαρ, Βέλεθ, Σένκεφελντ, Σάντσες, Ρούμπεν, Μαουρίσιο (90′ Αλεξανδρόπουλος), Βιγιαφάνιες, Παλάσιος (80′ Χατζηγιοβάνης), Αϊτόρ (67′ Μακέντα), 
Καρλίτος (67′ Βιτάλ).

ΠΑΣ Γιάννινα: Λοντίγκιν, Σάλιακας, Παντελάκης, Καραχάλιος, Κάργας, Ντομίνγκεθ, Περέα (76′ Μέντες Μορέιρα), Σνάιντερ (85′ Λώλης), Μιλιντσεάνου (86′ Λιάσος), Γκαρντάβσκι
(73′ Μπρένερ), Πίρσμαν.
