---
layout: post
title: Στο ίδιο έργο θεατές
subtitle: Ο Παναθηναϊκός έχασε 2-1 απ' τον ΠΑΟΚ στην Τούμπα και υπέστη την τρίτη σερί ήττα του έχοντας ξανά εχθρική διαιτησία
cover-img: /assets/img/Paok-pao_1.jpg
thumbnail-img: /assets/img/Paok-pao_2.jpg
tags: [Παο ΟΦΗ]
comments: true
---
Article from Pao.gr.
Click [here](https://www.youtube.com/watch?v=bl9nQszoOoo)  to watch the video. 
Στο ίδιο έργο θεατές βρέθηκαν οι Πράσινοι καθώς ηττήθηκαν για τρίτο σερί ματς στο πρωτάθλημα Super League Interwetten, έχοντας και πάλι να αντιμετωπίσουν μια εχθρική διαιτησία. Όπως συνέβη προ ημερών στο Ηράκλειο με τον ΟΦΗ, ο Παναθηναϊκός προηγήθηκε στο σκορ αλλά βρέθηκε να χάνει στο φινάλε με ανατροπή του αντιπάλου. Αυτή τη φορά ο Παλάσιος έδωσε το προβάδισμα στο Τριφύλλι, αλλά ο Δικέφαλος με δύο γκολ στο τέλος μετέτρεψε το 0-1 σε 2-1.

Όπως και στο Ηράκλειο όμως, η διαιτησία έπαιξε τον ρόλο της στο ντέρμπι της Τούμπας. Τότε ήταν ο διαιτητής Καραντώνης που διαμόρφωσε την έκβαση του ματς, τώρα ο Λετονός Τρεϊμάνις, ο οποίος έπαιξε καθοριστικό ρόλο στην ήττα του Παναθηναϊκού. Σε ένα κομβικό σημείο, κι ενώ το Τριφύλλι προηγείτο με 1-0, δεν καταλόγισε υπέρ του Τριφυλλιού ένα πέναλτι-μαρς πάνω στον Αϊτόρ…

Το παιχνίδι άρχισε ιδανικά για τον Παναθηναϊκό καθώς μόλις στο 6’ ο Ρούμπεν άλλαξε γρήγορα την μπάλα με τον Παλάσιος. Ο Αργεντινός «τσίμπησε» την μπάλα προς του Ζίβκοβιτς, μπήκε στην περιοχή και με ένα τρομερό σουτ κεραυνοβόλησε τον Πασχαλάκη για το 0-1. Οι Πράσινοι δημιούργησαν ξανά απειλητικές προϋποθέσεις στο 16’ οπότε ο Βέλεθ σημάδεψε τον Παλάσιος, ο οποίος γύρισε προς τον Αϊτόρ που σούταρε άστοχα.

Στο 25’ ήταν η στιγμή του ΠΑΟΚ για να απειλήσει. Ο Μουργκ σέντραρε μέσα απ’ την περιοχή και ο Τσόλακ που πήρε την κεφαλιά έστειλε την μπάλα στο οριζόντιο δοκάρι του Μπρινιόλι. Ο Παναθηναϊκός απάντησε στο 28’ με σπουδαία ευκαιρία. Ο Λούντκβιστ εκτέλεσε φάουλ από τα δεξιά και ο Σάντσες με εκπληκτική κεφαλιά-ψαράκι ανάγκασε τον Πασχαλάκη σε εντυπωσιακή απόκρουση. Στην εξέλιξη της φάσης ο Αϊτόρ ανατράπηκε απ’ τον Τσιγγάρα εντός περιοχής αλλά ο διαιτητής, μολονότι κλήθηκε απ’ τον VAR για να δει τη φάση, δεν καταλόγισε ένα καταφανέστατο πέναλτι!

Στη συνέχεια ο ρυθμός του παιχνιδιού έπεσε, ενώ οι Πράσινοι έχασαν και τον Λούντκβιστ, ο οποίος αντικαταστάθηκε απ’ τον Βιτάλ στο 41’ λόγω τραυματισμού. Το δεύτερο ημίχρονο είχε δύναμη, ένταση, πάθος αλλά ελάχιστες φάσεις. Στο μεσοδιάστημα ο Παναθηναϊκός έχασε λόγω τραυματισμού και τον Αλεξανδρόπουλο στη θέση του οποίου μπήκε ο Αγιούμπ, ενώ το ντεμπούτο του πραγματοποίησε και ο Γκατσίνοβιτς.

Ο ΠΑΟΚ στη μοναδική προσπάθεια που πάτησε απειλητικά την περιοχή του Παναθηναϊκού, κατόρθωσε να ισοφαρίσει. Στο 77’ ο Ζίβκοβιτς κινήθηκε απ’ τα αριστερά, έβγαλε συρτή σέντρα, η μπάλα προσέκρουσε στο πόδι του Γκατσίνοβιτς, άλλαξε πορεία και ο Ίνγκασον σκόραρε με σουτ από κοντά, ενώ το τελικό 2-1 διαμορφώθηκε με δυνατό σουτ του Σάστρε απ’ τα 25 μέτρα που πρώτα προσέκρουσε στο δοκάρι και στη συνέχεια πέρασε τη γραμμή.

ΠΑΟΚ:  Πασχαλάκης, Σάστρε, Ίνγκασον, Μιχαηλίδης, Βιεϊρίνια (64’ Σίντκλεϊ), Τσιγγάρας (64’ Μιτρίτσα), Κούρτιτς (82’ Σβαμπ), Μουργκ (46’ Μπίσεσβαρ), Α. Ζίβκοβιτς, Αουγκούστο, Τσόλακ (64’ Άκπομ).

Παναθηναϊκός: Μπρινιόλι, Σάντσες, Χουάνκαρ, Βέλεθ, Σένκεφελντ, Ρούμπεν, Αλεξανδρόπουλος (68’ Αγιούμπ), Λούντκβιστ (41’ Βιτάλ), Αϊτόρ (80’ Χατζηγιοβάνης), Παλάσιος (80’ Καρλίτος), Ιωαννίδης (68’ Γκατσίνοβιτς).
